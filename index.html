<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Wiersz</title>
</head>

<body>
    <div class="container">
        <h1>Nic dwa razy</h1>
        <h4>Wisława Szymborska</h4>
        <p>Nic dwa razy się nie zdarza
            i nie zdarzy. Z tej przyczyny
            zrodziliśmy się bez wprawy
            i pomrzemy bez rutyny.</p>
        <p>Choćbyśmy uczniami byli
            najtępszymi w szkole świata,
            nie będziemy repetować
            żadnej zimy ani lata.</p>
        <p>Żaden dzień się nie powtórzy,
            nie ma dwóch podobnych nocy,
            dwóch tych samych pocałunków,
            dwóch jednakich spojrzeń w oczy.</p>
        <p>Wczoraj, kiedy twoje imię
            ktoś wymówił przy mnie głośno,
            tak mi było, jakby róża
            przez otwarte wpadła okno.
        </p>
        <p>Dziś, kiedy jesteśmy razem,
            odwróciłam twarz ku ścianie.
            Róża? Jak wygląda róża?
            Czy to kwiat? A może kamień?</p>
        <p>Czemu ty się, zła godzino,
            z niepotrzebnym mieszasz lękiem?
            Jesteś - a więc musisz minąć.
            Miniesz - a więc to jest piękne.</p>
        <p>Uśmiechnięci, współobjęci
            spróbujemy szukać zgody,
            choć różnimy się od siebie
            jak dwie krople czystej wody. </p>
    </div>
</body>

</html>